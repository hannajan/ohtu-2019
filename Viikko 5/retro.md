Start, Stop, Continue, More of, Less of Wheel -tekniikassa pidetään noin 10-25 min pituinen retrospektiivi, jossa käydään läpi tiimin työskentelyprosessia ja tarvittavia muutoksia siihen. Tekniikassa tiimin kommentit jaetaan nimensä mukaan viiteen eri kategoriaan. Start-kategorian alle kerätään tiimiläisten mielipiteitä siitä mitä pitäisi alkaa jatkossa tekemään tai on vielä tekemättä, stop-kategoriaan mitä ei enää jatkossa kannattaisi tehdä ja continue-kategoriaan vastaavasti asioita, jotka ovat menneet hyvin ja joita voisi olla syytä jatkaa. More of ja less of -kategorioihin kerätään asioita, joihin pitäisi käyttää joko enemmän tai vähemmän aikaa.

Glad, Sad, Mad -tekniikassa retrospektiiviin käytetään aikaa korkeintaan tunti. Tiimiläiset kirjoittavat lyhyesti esim. muistilapuille mielen päällä olevia asioita sprintin ajalta ja ne sijoitetaan kategorioihin sen mukaan, mitä asia saa kirjoittajan tuntemaan: iloa, surua vai vihaisuutta. Sen jälkeen asiat käydään yhdessä läpi.

